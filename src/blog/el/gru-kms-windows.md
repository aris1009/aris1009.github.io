---
layout: article.njk
title: "Γιατί το \"Δεν έχω και τίποτα να κρύψω\" δε θα σε προστατεύσει από Ρώσους Χάκερς"
description: "Πρόσφατα γεγονότα που αφορούν τη ρωσική στρατιωτική υπηρεσία πληροφοριών που στοχεύει συνηθισμένους ανθρώπους μέσω πειρατικού λογισμικού αποδεικνύουν ότι αυτή η σκέψη είναι επικίνδυνα λανθασμένη."
date: 2025-07-22
keyword: ασφάλεια, κακόβουλο λογισμικό, ιδιωτικότητα, ρώσοι χάκερς, κυβερνοασφάλεια
type: article
locale: el
permalink: /blog/el/gru-kms-windows/
---

Ακούω συχνά το "Δεν έχω και τίποτα να κρύψω, γιατί να ανησυχώ;"
Πρόσφατα γεγονότα που εμπλέκουν τις ρωσικές μυστικές υπηρεσίες πληροφοριών να στοχεύει απλούς πολίτες μέσω πειρατικού λογισμικού αποδεικνύουν ότι αυτή η σκέψη είναι επικίνδυνα λανθασμένη.

Στα τέλη του 2023, η [ρωσική GRU](https://en.wikipedia.org/wiki/GRU_(Russian_Federation)) ξεκίνησε μια εξελιγμένη εκστρατεία που όπλισε κάτι που κάνουν εκατομμύρια άνθρωποι κάθε μέρα, το κατέβασμα δωρεάν λογισμικού. Στόχευσαν συγκεκριμένα ανθρώπους που χρησιμοποιούν πειρατικά εργαλεία ενεργοποίησης Windows, μετατρέποντας καθημερινούς υπολογιστές σε δίκτυα κατασκοπείας και βάζοντας ολόκληρες οικογένειες σε κίνδυνο.

Να γιατί σε αφορά αυτό, ακόμα κι αν νομίζεις ότι δεν είσαι "και κανένας σημαντικός".

## Όταν το Δωρεάν Λογισμικό Κοστίζει τα Πάντα

Το εγχείρημα των Ρώσσων λειτουργεί μέσω ψεύτικων Microsoft KMS activators, εργαλεία που χρησιμοποιούνται για να ενεργοποιήσουν τα Windows χωρίς να πληρωθεί η άδεια χρήσης. Οι Ρώσοι χάκερς έχουν δημιουργήσει κακόβουλες εκδοχές που φαίνονται και λειτουργούν ακριβώς όπως τα αληθινά "activators", αλλά εγκαθιστούν τρία, κρυφά επικίνδυνα προγράμματα στον υπολογιστή σου:

- **BACKORDER**: Πρόγραμμα που απενεργοποιεί το Windows Defender και ανοίγει το σύστημά σου.
- **Dark Crystal RAT**: Κλέβει κωδικούς, παίρνει στιγμιότυπα οθόνης και καταγράφει ό,τι πληκτρολογείς.
- **Kalambur**: Δημιουργεί μόνιμες πίσω πόρτες χρησιμοποιώντας το δίκτυο Tor.

Σύμφωνα με [έρευνες](https://blog.eclecticiq.com/sandworm-apt-targets-ukrainian-users-with-trojanized-microsoft-kms-activation-tools-in-cyber-espionage-campaigns), αυτά τα ψεύτικα εργαλεία έχουν διανεμηθεί μέσω torrent sites και παράνομων φόρουμ λογισμικού, στοχεύοντας κυρίως ουκρανούς χρήστες αλλά με δυνατότητα παγκόσμιας επέκτασης.

Το τρομακτικό της υπόθεσης; Τα εργαλεία ενεργοποίησης όντως δουλεύουν. Τα Windows σου ενεργοποιούνται, όλα φαίνονται φυσιολογικά, αλλά ο υπολογιστής σου τώρα ανήκει στη ρωσική υπηρεσία πληροφοριών.

## Τι Κλέβουν Πραγματικά από τον "Δεν έχω και τίποτα να κρύψω"

Ας είμαστε σαφείς για το τι συμβαίνει όταν παραβιάζεται ο υπολογιστής ή το κινητό σου. Δεν προκειται μόνο για κρατικά μυστικά, αλλά για ολόκληρη τη ψηφιακή σου ζωή:

**Οικονομικές Πληροφορίες**
- Λογαριασμοί e-banking από αποθηκευμένους κωδικούς
- Αριθμοί πιστωτικών καρτών αποθηκευμένοι σε browsers
- Λεπτομέρειες λογαριασμών online αγορών
- Φορολογικά έγγραφα και οικονομικά αρχεία

**Προσωπικές Επικοινωνίες**
- Οικογενειακές φωτογραφίες και βίντεο
- Ιδιωτικά μηνύματα με φίλους και συντρόφους
- Emails και έγγραφα δουλειάς
- Λογαριασμοί social media

**Στοιχεία Ταυτότητας**
- Αριθμοί ΑΦΜ από αποθηκευμένα έγγραφα
- Φωτογραφίες διπλωμάτων οδήγησης
- Ιατρικά αρχεία και πληροφορίες ασφάλισης
- Προσωπικές πληροφορίες παιδιών

Το Dark Crystal RAT στοχεύει συγκεκριμένα στα credentials των browsers σε Chrome, Firefox και Edge, συν κωδικούς εφαρμογών για FTP clients, λογαριασμούς Steam, Telegram και Discord. Όλα όσα έχεις αποθηκεύσει αντιγράφονται και στέλνονται σε servers που ελέγχει η ξένη υπηρεσία πληροφοριών.

## Ο Υπολογιστής σου Γίνεται Όπλο Εναντίον των Άλλων

Tο επιχείρημα "δεν έχω και τίποτα να κρύψω" απλά καταρρέει. Μόλις παραβιαστεί, ο υπολογιστής σου όχι μόνο διαρρέει τις δικές σου πληροφορίες, αλλά γίνεται και εργαλείο για να επιτεθεί σε άλλους.

**Συμμετοχή σε Botnet**  
Η μηχανή σου ενώνεται σε δίκτυα μολυσμένων υπολογιστών που χρησιμοποιούνται για:
- Distributed denial-of-service επιθέσεις εναντίον υποδομών --σχολεία, νοσοκομεία, κυβερνητικές ιστοσελίδες
- Mining κρυπτονομισμάτων που επιβραδύνει τον υπολογιστή σου και αυξάνει τους λογαριασμούς ρεύματος
- Διανομή spam emails που μπορεί να έχει ανεπιθύμητες συνέπειες για τις επαφές σου

**Διείσδυση σε Δίκτυα**  
Αν συνδέεσαι σε δίκτυα της δουλειάς, οικογενειακό Wi-Fi ή δημόσιο internet, το malware μπορεί να εξαπλωθεί σε:
- Συστήματα του εργοδότη σου, πιθανώς κοστίζοντας δουλειές και βλάπτοντας επιχειρήσεις
- Συσκευές μελών της οικογένειας συνδεδεμένες στο ίδιο δίκτυο
- Υπολογιστές φίλων όταν μοιράζεσαι αρχεία ή επισκέπτεσαι τα σπίτια τους

**Επιθέσεις Social Engineering**  
Οι χάκερς χρησιμοποιούν τις κλεμμένες προσωπικές πληροφορίες σου για να:
- Σε μιμηθούν σε επιθέσεις εναντίον φίλων και οικογένειας
- Δημιουργήσουν πειστικά phishing emails ή μηνύματα (Telegram, Discord, WhatsApp κτλ) χρησιμοποιώντας τις αληθινές σχέσεις σου
- Αποκτήσουν πρόσβαση σε λογαριασμούς ανθρώπων που σε εμπιστεύονται

Σύμφωνα με την [τεκμηρίωση του CERT-UA](https://socprime.com/blog/detect-sandworm-apt-attacks-against-ukraine/), επιβεβαιωμένα περιστατικά περιλαμβάνουν συμβιβασμό ουκρανικών εταιρειών κοινής ωφέλειας μέσω υπαλλήλων που χρησιμοποιούσαν πειρατικό λογισμικό σε προσωπικές συσκευές που αργότερα συνδέθηκαν σε δίκτυα εργασίας.

## Συμβαίνει Ήδη

Όλα αυτά δεν είναι θεωρητικά. [Ουκρανικές κυβερνητικές πηγές](https://itc.ua/en/news/russian-hackers-attack-ukrainians-with-windows-kms-activator-and-fake-updates/) επιβεβαιώνουν ενεργές εκστρατείες που στοχεύουν υπολογιστές πολιτών, με καταγεγραμμένες περιπτώσεις:

- Προσωπικές συσκευές που παραβιάστηκαν μέσω ψεύτικων εργαλείων ενεργοποίησης
- Οικογενειακά δίκτυα που διεισδύθηκαν αφού ένας υπολογιστής μολύνθηκε
- Επιχειρησιακά συστήματα που παραβιάστηκαν όταν υπάλληλοι έφεραν μολυσμένα laptops στη δουλειά
- Κρίσιμη υποδομή που στοχεύτηκε μέσω συμβιβασμένων πολιτικών συνδέσεων

Η εκστρατεία είναι ενεργή από τα τέλη του 2023 και συνεχίζει να εξελίσσεται. Νέες παραλλαγές εντοπίστηκαν τον Ιανουάριο του 2025, δείχνοντας ότι είναι μια συνεχής, επίμονη απειλή.

## Γιατί Αξίζεις Περισσότερο από Όσο Νομίζεις

Οι ξένες υπηρεσίες πληροφοριών στοχεύουν απλούς ανθρώπους γιατί:

**Η Πρόσβαση είναι Πρόσβαση**  
Ο υπολογιστής σου μπορεί να συνδέεται σε πιο πολύτιμα δίκτυα. Εκείνο το laptop δουλειάς που χρησιμοποιείς περιστασιακά στο σπίτι; Ο υπολογιστής της κρατικής δουλειάς του συντρόφου σου; Η πρόσβαση στο πανεπιστημιακό δίκτυο ενός φοιτητή; Όλα πιθανά μονοπάτια σε στόχους υψηλότερης αξίας.

**Οι Πληροφορίες Χτίζουν Προφίλ**  
Όλα όσα κάνεις online δημιουργούν αξία πληροφοριών:
- Μοτίβα ταξιδιών από φωτογραφίες, ενσωματωμένα metadata και δεδομένα τοποθεσίας
- Κοινωνικές συνδέσεις που αποκαλύπτουν σχέσεις δικτύων
- Πολιτικές απόψεις που εντοπίζουν στόχους στρατολόγησης (μελλοντικό blog post στον φούρνο για αυτό το θέμα)
- Οικονομική κατάσταση που προτείνει επιρροή ή ευπάθεια, κάνοντάς σε "στόχο"

**Η Κλίμακα Μετράει**  
Οι υπηρεσίες πληροφοριών δε χρειάζεται να τους στοχεύσουν όλους ατομικά. Ρίχνουν πλατιά δίχτυα μέσω εκστρατειών σαν αυτή, κι έπειτα αναλύουν το ψάρεμα. Τα δεδομένα σου συνδυάζονται με χιλιάδες άλλων για να χτίσουν λεπτομερείς εικόνες κοινωνιών, οικονομιών και πιθανών αδυναμιών.

**Μελλοντική Στοχοποίηση**  
Οι πληροφορίες που κλέβονται σήμερα αποθηκεύονται για χρόνια, πιθανώς για πάντα. Ο παραβιασμένος υπολογιστής ενός φοιτητή, ή ένα παραβιασμένο smartphone μπορεί να φαίνεται ασήμαντο τώρα, αλλά τι συμβαίνει όταν αποφοιτήσουν και αρχίσουν τη στρατιωτική τους θητεία; Όλα είναι μακροπρόθεσμο παιχνίδι.

## Προστατεύοντας τον Εαυτό σου και τους Άλλους

Η λύση δεν είναι περίπλοκη, αλλά απαιτεί αλλαγή κάποιων συνηθειών:

**Χρησιμοποίησε Νόμιμο Λογισμικό**
- Αν πρέπει να χρησιμοποιήσεις Windows αγόρασε νόμιμη άδεια, ή καλύτερα εγκατέστησε Linux, είναι δωρεάν και πιο ασφαλές
- Απέφυγε torrent sites και "σπασμένο" λογισμικό
- Χρησιμοποίησε επίσημα app stores, γνωστές ιστοσελίδες developers και επιβεβαιωμένα Open Source εφαρμογές

**Βασική Υγιεινή Ασφάλειας**
- Κράτα το λειτουργικό σύστημα και όλο το λογισμικό ενημερωμένο αυτόματα
- Μη χρησιμοποιείς δωρεάν antivirus ή δωρεάν VPNs
- Αν χρησιμοποιείς Windows, βεβαιώσου ότι το Windows Defender είναι ενεργοποιημένο, τρέχει και ενημερώνεται συχνά
- Παρακολούθησε τις συσκευές σου για ασυνήθιστη δραστηριότητα, όπως απροσδόκητα pop-ups ή αργή επίδοση

**Διαχώρισε τα Δίκτυά σου**
- Αποφυγή σύνδεσης προσωπικών συσκευών σε δίκτυα εργασίας. Θυμήσου ότι ο παραβιασμός μπορεί να συμβεί προς αμφότερες τις κατευθύνσεις και η εταιρεία σου είναι πιθανώς πιο σημαντικός στόχος από εσένα
- Δημιουργία και χρήση guest WiFi για επισκέπτες, ειδικά άτομα που μπορεί να συναντήσεις μόνο μια φορά (φίλους φίλων κοκ)
- Αλλαγή του admin password του router σου, ποτέ μη χρησιμοποιείς το προεπιλεγμένο, εναλλαγή τακτικά

**Ευαισθητοποίηση και Εκπαίδευση**
- Εκπαίδευση μελών της οικογένειας για αυτούς τους κινδύνους
- Διατήρηση offline αντιγράφων ασφαλείας σημαντικών δεδομένων

Σύμφωνα με τις οδηγίες [ασφάλειας της Microsoft](https://www.microsoft.com/en-us/wdsi/threats/malware-encyclopedia-description?Name=HackTool:Win32/KMSActivator.A!MSR&threatId=-2147224043), το Windows Defender αυτόματα εντοπίζει και αφαιρεί αυτές τις απειλές όταν χρησιμοποιείς νόμιμο λογισμικό και ενημερώσεις ασφάλειας.

Να σε τι καταλήγει: Το επιχείρημα "δεν έχω και τίποτα να κρύψω" απλά δεν ισχύει. Οι χάκερς δε νοιάζονται αν είσαι σημαντικός, χρειάζονται απλά να είσαι online και ανυπεράσπιστος.

**Πηγές:**
- [EclecticIQ: Sandworm APT Targets Ukrainian Users](https://blog.eclecticiq.com/sandworm-apt-targets-ukrainian-users-with-trojanized-microsoft-kms-activation-tools-in-cyber-espionage-campaigns)
- [SOC Prime: Detect Sandworm APT Attacks Against Ukraine](https://socprime.com/blog/detect-sandworm-apt-attacks-against-ukraine/)
- [Microsoft Security Intelligence: KMSActivator Threat Description](https://www.microsoft.com/en-us/wdsi/threats/malware-encyclopedia-description?Name=HackTool:Win32/KMSActivator.A!MSR&threatId=-2147224043)
- [ITC.ua: Russian Hackers Attack Ukrainians with Windows KMS Activator](https://itc.ua/en/news/russian-hackers-attack-ukrainians-with-windows-kms-activator-and-fake-updates/)